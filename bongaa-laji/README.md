# Bongaa vieraslaji

Tavoite: Tutustua esimerkkeihin erilaisista vieraslajeista. 

Peli pelataan kahden tai kolmen hengen ryhmissä (tarvittaessa voi olla nelistäänkin).
Kortit levitetään pöydälle kuten muistipelissä, mutta kuvapuolet ylöspäin. 

Jokainen pelaaja ottaa vuorollaan kortin. Kortin taustapuolella kerrotaan, onko kyseessä 
vieraslaji vai alkuperäislaji, sekä hieman taustatietoa lajista. 

Tavoitteena on bongata pöydältä kaikki (12kpl) vieraslajit. 

Jos pelaajan nostama laji on vieraslaji, saa hän pitää kortin itsellään. Jos taas nostaa 
alkuperäislajin, se palautetaan pöydälle. Vuoro vaihtuu joka noston jälkeen.

Se, kenellä on lopussa eniten vieraslajikortteja kerättynä itselle, voittaa pelin. 

Huom! Pakassa on 12 vieraslajikorttia ja 12 alkuperäislajikorttia. Peli siis loppuu, kun 
pöydällä on jäljellä 12 korttia, kaikki alkuperäislajt.
